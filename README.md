HİZMET SÖZLEŞMESİ(TERMS OF USE)
1. TARAFLAR VE TANIMLAR
1.a. Bu sözleşme 24.01.2015 tarihli ve 29246 sayılı Resmi Gazete'de yayımlanarak yürürlüğe giren "Abonelik Sözleşmeleri Yönetmeliği" esas alınarak
hazırlanmıştır. Salon Randevu ile müşteri arasında, tarafların hür iradeleriyle incelenip onaylanarak aşağıda belirtilen şartlarda imza altına alınmıştır.
1.b. Salon Randevu ve müşteri birlikte taraflar olarak anılacaktır.
1.c. Bu sözleşmede kullanılan terim ve sözcükler, yürürlükteki mevzuata aykırı düşmemesi şartıyla, aşağıdaki anlamlarda kullanılmış olup sözleşmede
tanımı bulunmayan terim ve sözcükler için ilgili mevzuatta yapılan tanımlamalar geçerli olacaktır.
1.d. Salon Randevu; “Cumhuriyet Mah. Gürpınar Yolu Cad. No:5/A Kaya Millenyum İş Mrk. Kat 8 D:147 - Büyükçekmece / İstanbul, 0 (212) 706 0510 telefon numaralı
ve Büyükçekmece V.D. 4540290302 vergi numaralı Ersin Hacıoğlu'nu (Salon Randevu),
Müşteri; Sözleşmenin imza bölümünde bilgileri bulunan, yönetici kurulunda olan ve karar defterinde ismi geçen dernek yönetici ve yönetim kurulu
olarak tanımlanan, yetkili kılınmış gerçek ve ya tüzel kişileri,
Kullanıcı; Salon Randevu hizmetlerini kullanan müşteri tarafından sunulan hizmetlerden veya ürünlerden faydalanan müşterinin, internet sitesine
erişmesi için yetkilendirdiği üyelerin, gerçek ve ya tüzel kişilerin her birini,
İnternet Sitesi; www.salonrandevu.com adresinde faaliyet gösteren veya bu adrese yönlendirilmiş alan adları ile Salon Randevu tarafından oluşturulan
internet sitesini,
Ziyaretçi; İnternet sitesini müşteri veya kullanıcı olmaksızın ziyaret eden üçüncü kişileri;
Hizmet; Yönetilen Salonun Salon Randevu tarafından geliştirilmiş platformun bu sözleşme ve ekleri ile belirlenmiş koşullar kapsamında kullanım
hakkını,
Ek belgeler; Müşterinin, Salon Randevu’nun sunduğu hizmeti kullanacağı anlaşma detaylarını içeren ek belgeleri,
Ek Hizmetler; Salon Randevu tarafından sunulan / aracı olunan ve bu sözleşme hükümlerine tabi olan diğer hizmetleri
Mücbir Sebep; Sözleşme’nin imzalandığı tarihte öngörülmesi mümkün olmayan ve tarafların dâhili olmaksızın gelişen ve tarafların sözleşme ile
yüklendikleri borç ve sorumlulukları kısmen veya tamamen yerine getirmelerini imkânsızlaştıran doğal afetler, harp, seferberlik, yangın, grev ve lokavt
veya hükümet veya resmi makamlarca alınmış kararlar ile altyapı sorunları, telefon şebekelerindeki arızalar, elektrik kesintileri veya benzeri halleri,
2. SÜRE
2.a. Sözleşmenin süresi imza tarihinden itibaren 1 (bir) yıldır. Yenilenen dönem için geçerli olacak ücretler sözleşmenin 5.d. ve 5.e. maddesine uygun
olarak belirlenecektir. Yıllık aboneliklerde süre bitimini takip eden bir aylık sürede, aylık aboneliklerde ise süre bitimini takip eden bir hafta içerisinde
hizmet bedelinin ödenmemesi durumunda Salon Randevu tek taraflı olarak sözleşmeyi feshedip aboneliği sona erdirme ve abonenin veritabanını silme
hakkını haizdir.
2.b. Sözleşme süresinin bitimine bir ay (1) kala taraflardan herhangi biri sözleşmeyi sonlandırdıklarını yazılı şekilde bildirmedikleri takdirde, sözleşme
hükümleri aynı şartlarda bir yıllık uzatılır.
3. HİZMET KULLANIM KURALLARI
3.d. Salon Randevu, gerekli gördüğü durumlarda platformda geliştirme ve güncellemeler yapabilir.
3.e. Müşteriler, web sitesi üzerinden “iletişim formu”, telefon veya e-posta
ile talep ve şikayetlerini Salon Randevu’ya iletebilir. Salon Randevu, web sitesi üzerinden yapılan geri bildirimlerin tümünü kayıt altına alır ve en kısa
sürede cevaplandırır.
3.f. Müşteri, Salon Randevu müşteri hizmetleri ile yaptığı her türlü görüşme veya geri bildirimlerin Salon Randevu tarafından kaydedileceğini ve bu
kayıtların Salon Randevu tarafından en fazla 1 (bir) sene süreyle saklanacağını ve hizmetlere ilişkin çıkabilecek uyuşmazlıklarda kullanılabileceğini
peşinen kabul eder.
3.g. SMS paketinizin, hizmet bedelini ödeme sürecini müteakiben BTK tarafından zorunlu tutulan belgeleri tarafımıza ulaştırmanız sonrasında
aktivasyonu sağlanacaktır. (SMS kullanımı için gerekli belgeler ayrıca SMS sözleşmesi sırasında belirtilecektir.)
3.h.Salon Randevu üzerinden satın almış olduğunuz SMS paket kullanım süresi Salon Randevu üyeliğiniz devam ettiği sürece geçerli olacak, Salon
Randevu üyeliğinizin sona ermesiyle de kullanıma devam edebilinecek.
3.ı. Salon Randevu dışında satın alınmış SMS paketlerinin Salon Randevu paneli üzerinde herhangi bir geçerliliği bulunmamaktadır.
3.i. Aracı kuruluşlardan alınacak hizmetler bu kuruluşlar ile yapılacak müstakil sözleşmelerle belirlenecek olup, Salon Randevu dışında
değerlendirilecektir.
4. TARAFLARIN SORUMLULUKLARI
4.a. Bu sözleşme kapsamında Salon Randevu’nun asli sorumluluğu, hizmetlerin sunulması ve müşterinin asli sorumluluğu ise belirlenen ödemenin
zamanında ve kararlaştırılan şekilde yapılması ile hizmetleri iş bu sözleşmede belirlenen şekilde kullanmasıdır.
4.b. Müşteri, bu sözleşmeyi akdetmeye yetkili olduğunu ve sözleşme ve eklerinde beyan ettiği bilgilerin doğruluğunu ve de hizmetleri yürürlükteki
mevzuata uygun şekilde kullanacağını beyan, kabul ve taahhüt eder.
4.c. Müşteri, sunulan hizmetleri sözleşme tarihinde mevcut haliyle, “olduğu gibi” kabul eder. Salon Randevu, müşterinin yazılımla ilgili tüm taleplerinin
karşılanacağı garantisini vermez; ancak, hizmet kalitesini arttırmak, kapsamını genişletmek ya da çeşitlendirmek amacıyla hizmet içeriğinde,
özelliklerinde veya modüllerde, müşteriye sözleşme tarihinde verilen hizmetlerde azalma olmamak üzere, değişiklik yapma hakkını saklı tutar.
4.d. Salon Randevu, hizmetlerin kesintisiz ve sürekli olarak sunulması için gerekli önlemleri alacağını ve hizmetlerin herhangi bir nedenle kesintiye
uğraması durumunda, mümkün olan en kısa süre içerisinde duruma müdahale edeceğini taahhüt eder. Ancak mücbir sebepler nedeniyle hizmetlerin
aksaması veya kesintiye uğramasından ve Salon Randevu ‘nun kastı ile oluşmayan diğer her türlü neden (madde 1. mücbir sebep) dolayısıyla uğranılacak
kayıplardan ve zararlardan sorumlu tutulamaz.
4.e. Hizmetlerin doğrudan Salon Randevu’dan kaynaklanan bir nedenle, 48 (kırk sekiz) saat süreyle aralıksız kesintiye uğraması halinde müşteri
sözleşmeyi fesih hakkını haizdir.
4.f. Salon Randevu, sağladığı hizmetlerin hatalı kullanımlarından, hatalı veya mevzuata aykırı içerik girişinden, kullanıcılara ve üçüncü kişilere eposta ve
kısa mesaj (SMS) ile yapılan bildirimlerden, müşterinin kullanımına özgülenen internet sitesinden doğabilecek maddi veya manevi zararlarından sorumlu
tutulamaz. Hizmetlerin kullanımına ilişkin tüm sorumluluk yalnızca ve sadece müşteriye aittir.
4.g. Salon Randevu site bakım ve onarım kapsamında hizmet sunumunu durdurması halinde bu çalışmanın başlangıç ve bitiş sürelerini müşteriye en az 8
saat öncesinden duyurmayı taahhüt eder.
5. MALİ KOŞULLAR
5.a. Salon Randevu, ödemeleri nakit ya da kredi kartı aracılığı ile tek seferde yapılmaktadır. Müşteri, hizmetler karşılığında sözleşmede belirlenen ücreti
peşinen ödemeyi kabul ve taahhüt eder.
5.b. Salon Randevu, ödenen bedele ait faturayı müşteri veya temsil ettiği kurum adına düzenleyip 5 iş günü içinde posta ya da kargoya teslim etmeyi
taahhüt eder. Posta ya da kargoda yaşanabilecek gecikmelerden Salon Randevu sorumlu tutulamaz.
5.c. Hizmetlere ilişkin faturalar, gerekirse müşterinin talebi doğrultusunda elektronik haberleşme yöntemleri kullanılarak bilgilendirme amaçlı
ulaştırılabilir.
5.d. Hizmet bedeli fiyat artışları, bir önceki yılın bedelinin % 20'sini geçmeyecek oranda yapılır. Salon Randevu’nun belirtilen senelik artışları için
müşteriye ayrıca bildirimde bulunma zorunluluğu yoktur.
İmza
Sayfa 1 / 3
5.e. Bu sözleşmede belirtilen hükümler dışında müşterinin herhangi bir nedenle kendi isteği dahilinde hizmet kullanımından vazgeçmesi durumunda veya
yönetimin değişerek yeni yönetimin tarafımızdan sunulan hizmeti kullanmak istememesi durumunda müşteriye hizmet bedeli iadesi yapılmayacaktır.
6. YAPTIRIMLAR
6.a. Sözleşmenin ve hizmet kullanım kurallarının ihlali, müşteriye sağlanan hizmetlerin askıya alınması ya da sözleşmenin feshedilmesi ile internet
sitesine erişimini tamamen iptal edilmesi sonucunu doğurabilir. Salon Randevu’nun ihlaller konusunda müşteriye önceden herhangi bir bildirimde
bulunma zorunluluğu yoktur.
6.b. Müşteri, hizmetlerin kullanımı sebebiyle, üçüncü kişilerin ve Salon Randevu’nun uğrayabileceği tüm zararı kusuru oranında tazmin etmekle
yükümlü olduğunu kabul, beyan ve taahhüt eder. Kullanıcı veya müşteri tarafından sözleşmenin ihlali sebebiyle Salon Randevu’nun doğan zarar ve
ziyanlarının tazmini için yasal yollara başvurma hakkı saklıdır.
6.c. Müşteri, hizmet kullanım kurallarının üçüncü kişiler tarafından kendi aleyhine ihlal edildiğini düşündüğü durumlarda, en geç 7 (yedi) gün içinde
destek@salonrandevu.com adresine ihlalin detaylarını içeren bilgi ve deliller ile durumu bildirmekle yükümlüdür. İhlalin, Salon Randevu’ya bu süre
içinde bildirilmemesi halinde veya bildirilse dahi Salon Randevu’nun hukuken müdahale edemeyeceği hallerde, Salon Randevu’nun herhangi bir
sorumluluğu bulunmamaktadır.
6.d. Salon Randevu, kendisine yapılan bildirim sonucunda ve ihlalin kesinleşmesi ile birlikte ihlal edenin kullanıcı veya müşteri olduğunun anlaşılması
halinde ve gerekli görmesi halinde, (i) kullanıcıya veya müşteriye, sözlü veya yazılı uyarıda bulunabilir; (ii) Kullanıcının veya müşterinin internet
sitesine veya uygulamaya erişimini belirli bir süreliğine askıya alabilir; (iii) iş bu sözleşmeyi feshederek kullanıcının veya müşterinin internet sitesine
veya uygulamaya erişimini tamamen iptal edebilir.
7. GİZLİLİK
7.a. Salon Randevu, müşteri’ye ait tüm bilgileri ve elde ettiği elektronik ortamdaki veri ve bilgileri yürürlükteki mevzuata uygun olarak sözleşme sona
erse dahi gizlilik içerisinde tutacağını ve koruyacağını taahhüt eder.
7.b. Güvenlik, geliştirme ve destek amacıyla Salon Randevu sunucularına yapılan tüm istekler IP (Internet Protocol) bazında kayıt altına alınabilir. Bu
bilgiler kanuni zorunluluklar dışında üçüncü kişiler ile paylaşılmaz.
7.c. Salon Randevu, müşterinin bilgilerinin yetkisiz erişime, kullanımına ve ifşasına karşı korumak için çeşitli güvenlik teknolojileri ve usulleri
kullanarak azami gayret gösterecektir.
7.d. İnternet Sitesi’nde oluşturulan bilgiler müşteriye aittir ve bu bilgiler, Salon Randevu tarafından 6698 sayılı Kişisel Verilerin Korunması Kanunu’na
uygun şekilde işlenecek olup Salon Randevu’nun müşteriye verilen hizmetlerin çeşitliliği ve kalitesinin devamı açısından entegrasyon sağlanan diğer
kurumlarla sözleşme dahilinde, kredi kartı hizmet sağlayıcı, sms hizmet sağlayıcı, ödeme hizmet sağlayıcı, internet servis sağlayıcı ve internet sitesi
yazılım bakım ve destek hizmetleri sağlayan ve benzeri gerçek ve tüzel kişilerle paylaşabilir. Bu madde, sayılan gerçek ve tüzel kişiler için müşteri
tarafından verilmiş bir açık rıza niteliğindedir. Bununla birlikte, müşteriye ilişkin kişisel veriler, sayılanlar haricinde olan ve Salon Randevu ile sözleşme
ilişkisi içinde olmayan üçüncü kişilerle müşteri veya kullanıcının açık rızası olmaksızın paylaşılmaz.
7.e. Hesapların ve kişisel bilgilerin korunması için kullanılan kullanıcı adı, şifre ve benzeri bilgileri gizli tutmak müşterinin sorumluluğundadır. Müşteri,
bu bilgilerin sadece kendi veya kullanıcıların kullanımında olacağını, kullanıcı adı, şifre, parola gibi bilgilerinin gizliliğini ve güvenliğini sağlayacağını,
başka hiçbir kişiye hiçbir durumda kullandırmayacağını veya kullanımını sağlayacak bilgileri üçüncü kişilerle paylaşmayacağını, aksi halde Salon
Randevu’nun hiçbir sorumluluğunun bulunmadığını kabul ve beyan eder.
7.f. Salon Randevu, bu sözleşme ile hizmet verdiği bütün kişi, kurum, kuruluş ve markaları referans olarak gösterebilir; referans gösterdiği kişi, kurum ve
kuruluşları internet sitesi veya diğer araçlar vasıtasıyla adlarını ve logolarını kullanarak yayınlayabilir. Referans olarak belirtilmek istemeyen
müşterilerin bu taleplerini Salon Randevu’ya yazılı olarak bildirmeleri gerekmektedir.
8. MÜŞTERİ VERİLERİ
8.a. Salon Randevu, müşteri verilerini sözleşmenin sona ermesi veya feshedilmesinden itibaren 1 (bir) ay süre ile saklar. Salon Randevu’nun müşteri
verilerini sözleşmenin sona erme veya fesih tarihinden itibaren 1 (bir) aydan uzun süre saklama yükümlülüğü bulunmamaktadır.
9. SÖZLEŞMENİN FESHİ
9.a. Müşteri, hiçbir gerekçe göstermeksizin fatura kesim tarihinden itibaren 15 (on beş) gün önceden yazılı olarak ihtar etmek ve geçmişe dönük tüm
borçlarını ödemiş olmak şartı ile sözleşmeyi feshetme hakkını haizdir. Ancak, Salon Randevu’dan kaynaklanmayan nedenlerle sözleşmenin feshi
halinde, müşteri geçmişte veya peşinen yaptığı ödemelere istinaden ücret iadesi talep edemez.
10.b. Müşteri’nin taahhütte bulunarak aylık olarak ödeme yaptığı durumlarda, ödemeyi yapmadığı ayı takip eden ilk hafta (7 gün ) içerisinde Salon
Randevu tek taraflı olarak sözleşmeyi feshetme hakkını haizdir.
10. İŞ BİRLİKLERİ
10.a.Salon Randevu, üçüncü gerçek veya tüzel kişilerle, müşteriye sunduğu hizmetlere ek çözümler üretebilmek adına iş ilişkisi veya çoklu iş ortaklıkları
kurabilir ve sözleşme ilişkisine girebilir. Bu kapsamda Salon Randevu’nun iş ilişkisi veya çoklu iş ortaklıkları ve sözleşme ilişkisine girdiği gerçek veya
tüzel kişiler “Çözüm Ortağı”dır ve Çözüm Ortağı’nın sunacağı ürün ve hizmetler müşteriye veya kullanıcıya yönelik olabilir.
10.b. Müşterilerin, kendilerinin veya kullanıcıların kişisel veri veya sair bilgilerinin çözüm ortağı ile paylaşılmasına izin vermeleri halinde söz konusu
bilgiler çözüm ortağı ile paylaşılır. Kullanıcıların bilgilerin paylaşılmasına ilişkin açık rıza alınmasına ilişkin tüm sorumluluk müşteriye ait olup Salon
Randevu bu hususta kendisine yöneltilen her türlü talebi müşteriye yönlendirecektir. Bu kapsamda müşteri, kullanıcıların usulüne uygun şekilde açık rıza
vermemesinden kaynaklanan hukuki ve cezai sorumluluğu üstlendiğini peşinen kabul ve taahhüt eder.
10.c. Salon Randevu, çözüm ortağı tarafından verilecek ek hizmet veya ürüne ilişkin herhangi bir sorumluluğu bulunmadığı gibi, verilecek hizmete veya
ürüne ilişkin de herhangi bir taahhütte de bulunmamaktadır.
10.d. Salon Randevu ile sözleşmenin sona ermesini müteakiben aracı kuruluşlar (iş birlikleri) ile de sağlanan diğer hizmetler de (kredi kartı ile ödeme,
entegrasyon, sms vb.) sonlandırılacaktır.
11. DİĞER HÜKÜMLER
11.a. Sözleşme, yönetici veya yönetim kurulu olarak tanımlanan, yetkili kılınmış gerçek veya tüzel kişilerin her ne sebeple olursa olsun değişmesi
halinde dahi geçerliliğini ve bağlayıcılığını sürdürür.
11.b. Sözleşme taraflar arasındaki sözleşmenin tamamını teşkil eder. Sözleşme dışında, sözleşme öncesi ve sonrasında taraflar arasında yapılan
görüşmeler ve müzakereler kapsamındaki beyanlar sözleşmenin bir parçası değildir ve sözleşme hükümleri ancak yazılı olarak değiştirilebilir. Sözleşme
maddelerinin başlıkları yalnızca inceleme kolaylığı sebebiyle yazılmış olup sözleşme bir bütün olarak geçerlidir. Sözleşme maddelerinden biri veya
birkaçının herhangi bir nedenle geçersiz olması halinde, sözleşmenin diğer maddeleri geçerliliğini koruyacaktır.
11.c. Salon Randevu’nun sorumluluğunu sınırlayan hükümlerden birinin yetkili mahkeme tarafından mevzuata aykırı bulunması halinde söz konusu
hüküm mevzuata uygun olan ve Salon Randevu’nun sorumluluğunu en fazla sınırlayan hali ile geçerli sayılacak ve Salon Randevu’nun sözleşmeden
doğan sorumluluğu buna uygun olarak belirlenecektir.
11.d. Sözleşmede belirtilen tarafların adresleri tarafların tebligat adresleri olup sözleşme kapsamında yapılacak tebligatlar bu adreslere yapılacaktır.
Müşteri, tebligat adresinin değişmesi halinde değişen adresi Salon Randevu’ya derhal bildirmekle yükümlüdür. Aksi takdirde, bu sözleşmede bulunan
adresi geçerli tebligat adresi olarak kabul edilecektir.
11.e. Müşteri, iş bu sözleşme konusu hizmetlerin verilmesinden doğacak uyuşmazlıklarda Salon Randevu’ya ait kayıtların, ödemeye ilişkin olan
uyuşmazlıklarda ise tarafların ticari defterlerine ilişkin kayıtların geçerli ve sağlayıcı olduğunu, kesin delil teşkil edeceğini ve iş bu maddenin 6100 sayılı
HMK’nın 193. maddesi anlamında bir yazılı delil sözleşmesi beyanı anlamında olduğunu kabul, beyan ve taahhüt eder.
İmza
Sayfa 2 / 3 Adnan Kahveci Mahallesi, Yavuz Sultan Selim Blv. , Kubist Park Residance, 108/360 Beylikdüzü/İstanbul
11.f. Sözleşme’den doğacak uyuşmazlıkları çözmeye İstanbul Avrupa Yakası Mahkemeleri ve İcra Daireleri yetkilidir ve sözleşme Türkiye Cumhuriyeti
hukukuna tabidir.
11.g. Bu sözleşme toplam 11 (on bir) ana maddeden ibaret olup taraflarca imzalandığı gün tüm hüküm ve koşullarıyla yürürlüğe girmiştir.
